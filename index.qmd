---
params: 
  rap_jaar: 2023
lightbox: false
# abstract-title: "Introductie"
# abstract: "TESt"
---

![](images/vier_watergangen_jdr.jpg){fig-alt="Vier typen gebieden met een watergang"}

# Inleiding {.unnumbered}

Hoe is de waterkwaliteit in het gebied van het waterschap? Dat is een vraag met veel mogelijke antwoorden. De waterkwaliteit heeft te maken met de planten en dieren die in het water leven. Maar het heeft ook te maken met de chemische stoffen in het water. Sommige van die stoffen komen van nature voor in het water en andere juist niet. Of de waterkwaliteit goed is heeft ook te maken met waar het water voor gebruikt wordt, bijvoorbeeld om te zwemmen, en welke doelen voor het water zijn bepaald.

De waterkwaliteit in het gebied van het hoogheemraadschap van Schieland en de Krimpenerwaard wordt voortdurend onderzocht. Op basis van dat onderzoek maakt het waterschap jaarlijks deze rapportage over de waterkwaliteit. De rapportage beschrijft de toestand van de waterkwaliteit en in welke mate waterkwaliteitsdoelen worden bereikt. De rapportage is bedoeld voor burgers, bedrijven en bestuurders.

### Actuele toestand en doelen

[Hoofdstuk @sec-toestand]\
Waterplanten hebben een sleutelrol voor het onderwaterleven. In dit hoofdstuk is te lezen dat er in de Krimpenerwaard steeds minder wateren met onderwaterplanten zijn. Dit komt door de opmars van de Amerikaanse rivierkreeften.

[Hoofdstuk @sec-krw]\
Het waterschap werkt, samen met andere partijen, aan de verbetering van de waterkwaliteit om ecologische doelen te bereiken. In dit hoofdstuk is te lezen in hoeverre de doelen voor de KRW-waterlichamen worden bereikt. De boezems en plassen voldoen grotendeels al aan de doelen. In de waterlichamen die bestaan uit sloten en kanalen is vooral nog verbetering nodig voor de waterplanten en de kleine waterbeestjes. Ook beschrijft dit hoofdstuk in hoeverre de doelen in andere wateren al worden bereikt

[Hoofdstuk @sec-zwemwater]\
Zwemmen is een belangrijke recreatieve functie van het water. In dit hoofdstuk is te lezen over de kwaliteit van het zwemwater. De zwemwaterkwaliteit voldoet op officiÃ«le zwemlocaties aan de norm uit de Europese zwemwaterrichtlijn. Wel zijn er op diverse locaties af en toe problemen als gevolg van blauwalgen en zwemmersjeuk.

{{< pagebreak >}}

### Stoffen in het water

[Hoofdstuk @sec-nutrienten]\
De voedingsstoffen *fosfaat en stikstof* bepalen hoe snel waterplanten, kroos en algen kunnen groeien. Vaak zorgen teveel voedingsstoffen voor een slechte waterkwaliteit. In dit hoofdstuk is te lezen dat de hoeveelheid fosfaat in het gebied langzaam maar zeker afneemt.

[Hoofdstuk @sec-gbm]\
*Gewasbeschermingsmiddelen of bestrijdingsmiddelen* worden in de landbouw gebruikt om gewassen te beschermen tegen ziektes en insecten. Deze stoffen kunnen schadelijk zijn voor het onderwaterleven. In dit hoofdstuk is te lezen dat er veel (54) bestrijdingsmiddelen in het water aanwezig zijn en dat 14 van deze stoffen de norm overschrijden. Met name in het glastuinbouwgebied zorgen deze stoffen voor schade aan het onderwaterleven.

[Hoofdstuk @sec-pfas]\
*PFAS*-stoffen zijn stoffen die vrijwel niet afbreken en waarvan steeds meer duidelijk wordt dat ze schadelijk zijn voor de gezondheid. In dit hoofdstuk is te lezen dat deze stoffen overal in het gebied worden aangetroffen. Op sommige locaties is de concentratie PFAS erg hoog.

### En verder

Er is veel meer informatie over waterkwaliteit dan in deze rapportage opgenomen kan worden. In het [hoofdstuk Meer informatie](#meer_info) zijn een aantal verwijzingen opgenomen naar bronnen met meer gegevens en informatie over waterkwaliteit.

Deze rapportage is voor een belangrijk deel automatisch opgebouwd uit data en computercode. De data en code zijn beschikbaar via [Github - Waterkwaliteitsrapportage 2023](https://github.com/HHSK-wkl/wklrap_2023).

<br>

Vragen over deze rapportage kunt u sturen naar rapportage_waterkwaliteit\@hhsk.nl

<br>

![*Tekeningen: Jasper de Ruiter, Tringa paintings*](images/zomer_veenweide_full_colour_800px.jpg){fig-alt="Een watergang in agrarisch gebied"}
